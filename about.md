---
layout: page
title: Chi sono
background: '/img/bg-about.jpg'
---

Sono un ecologo quantitativo affascinato dalla diversità delle forme di vita che il nostro pianeta ospita. Sono molto interessato a come i fattori biotici e abiotici influenzino la distribuzione della vita sulla Terra.

Il tema del ripristino delle torbiere mi sta profondamente a cuore, poiché sono affascinato dalla straordinaria atmosfera che questi habitat creano. Inoltre, il loro ripristino rappresenta uno degli strumenti più potenti per affrontare le attuali crisi della biodiversità e del clima. Le torbiere, nonostante occupino soltanto il 3% della superficie terrestre, conservano più del 44% del carbonio globale presente nel suolo, superando di gran lunga la quantità di carbonio immagazzinato nelle foreste. Le torbiere rappresentano uno degli ecosistemi più minacciati in Europa, e il loro processo di rigenerazione offre opportunità uniche per studiare questioni ecologiche fondamentali, tra cui la dispersione delle specie, la connettività ecologica, i colli di bottiglia evolutivi, la biogeografia insulare e molte altre tematiche di rilevanza.

Recentemente ho modellizzato la distribuzione di specie e stimato la dimensione della loro niccha ecologica al fine di testare ipotesi fondamentali che tentano di spiegare la distribuzione della  ricchezza di specie sul nostro pianeta. Per ulteriori dettagli sul progetto, è disponibile una descrizione completa [qui](https://marco-barandun.github.io/ecologia/ricerca/2022/12/07/latitudinal-species-richness-gradient.html).

Attualmente so facendo un dottorato ad [Agroscope](https://www.agroscope.admin.ch/agroscope/it/home.html). Lavoro sul tema della biodiversità di prati e pascoli e provo a dare una risposta alle seguenti domande: (1) Come sono cambiati i prati e i pascoli negli ultimi decenni in termini di biodiversità? (2) Quali fattori fanno sì che un prato o un pascolo sia ricco o povero di specie? (3) Dove si trovano i prati e i pascoli più ricchi di specie a livello europeo?

Nel tempo libero mi piace fare escursioni botaniche, coltivare piante particolari, fare immersioni, cucinare e leggere. Visto che esiste questa pagina, a quanto pare ho anche un debole per il coding...